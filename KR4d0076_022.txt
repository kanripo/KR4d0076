# -*- mode: mandoku-view; -*-
#+TITLE: 東坡全集
#+DATE: 2015-08-24 23:53:10.494964
#+PROPERTY: ID KR4d0076
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0076_WYG_022-1a>¶
欽定四庫全書¶
　東坡全集巻二十二　　　　宋　蘇軾　撰¶
　　詩六十九首¶
　　　劉醜厮詩¶
劉生望都民病羸寄空窑有子曰醜厮十二行操瓢墦¶
間得餘粒雪中拾墮樵饑飽共生死水火同焚漂病翁¶
恃一褐度此積雪宵哀哉二暴客掣去如饑鴞翁既死¶
於寒客亦易此齠﨑嶇走亭長不憚雪徑遥我仇祝與¶
<pb:KR4d0076_WYG_022-1b>¶
苑物色同遮邀行路為出涕二客竟就梟譊譊訴我庭¶
慷慨驚吾僚曰此可名寄追配郴之蕘恨我非柳子擊¶
節為爾謡官賜二萬錢無家可歸嬌為媾他日婦婉然¶
初垂髫洗沐作小史裹頭束其腰筆硯耕學苑戈矛戰¶
天驕壯大隨所好忠孝福可徼相國有折脇封侯或吹¶
簫人事豈易料勿輕此僬僥¶
　　　題毛女真¶
霧鬢風鬟木葉衣山川良是昔人非祇應門過商顔老¶
<pb:KR4d0076_WYG_022-2a>¶
獨自吹簫月下歸¶
　　　寄餾合刷缾與子由¶
老人心事日摧頽宿火通紅手自焙小甑短缾良具足¶
穉兒嬌女共燔煨寄居東閤閒烝栗知我空堂坐畫灰¶
約束家僮好收拾故山棃棗待翁來¶
　　　次韻子由清汶老龍珠丹¶
天公不解防癡龍玉函寳方出龍宫雷霆下索無處避¶
逃入先生衣袂中先生不作金椎袖玩世徜徉隱屠酒¶
<pb:KR4d0076_WYG_022-2b>¶
夜光明月空自投一鍛何勞緯蕭手黄門寡好心易足¶
荆棘不生梨棗熟𤣥珠白璧兩無求無脛金丹來入腹¶
區區分别笑樂天那知空門不是仙¶
　　　次韻子由書清汶老所傳秦湘二女圖¶
春風消冰失瑶玉我本無身安有觸羊生得婦如得風¶
握手一笑未為辱先生室中無天逰佩環何處鳴風甌¶
隨魔未必皆魔女但與分燈遣歸去胡為寫真傳世人¶
更要維摩一轉語丹元茅茨祇三間太極老人時往還¶
<pb:KR4d0076_WYG_022-3a>¶
㸃檢凡心早除拂方平神鞭常使物¶
　　　紫團參寄王定國¶
谽谺土門口突兀太行頂豈惟團紫雲實自俯倒景剛¶
風被草木真氣入苕潁舊聞人銜芝生此羊腸嶺纎㩥¶
虎豹鬛蹙縮龍蛇癭蠶頭試小嚼龜息變方騁矧予明¶
真子巳造浮玉境清宵月挂戸半夜珠落井灰心寧復¶
然汗喘久已静東坡猶故目北藥致遺秉欲持三椏根¶
往侑九轉鼎為予置齒頰豈不賢酒茗¶
<pb:KR4d0076_WYG_022-3b>¶
　　　次韻劉燾撫句蜜漬荔支¶
時新滿座聞名字别久何人記色香葉似楊梅蒸霧雨¶
花如盧橘傲風霜每憐蓴菜下鹽豉肯與蒲萄壓酒漿¶
回首驚塵巻飛雪詩情真合與君嘗¶
　　　立春日小集呈李端叔¶
白髪已十載青春無一堪不驚新嵗換聊與故人談牛¶
健民聲喜鴉嬌雪意酣霏微不到地和暖要冝蠶嵗月¶
斜川似風流曲水慙行吟老燕代坐睡夢江潭丞掾頗¶
<pb:KR4d0076_WYG_022-4a>¶
哀援歌呼誰怕參衰懷久灰槁習氣尚饞貪白啖本河¶
朔紅消真劒南辛盤得青韭臘酒是黄柑歸卧燈殘帳¶
醒聞葉打庵須煩李居士重説後三三¶
　　　次韻曾仲錫元日見寄¶
蕭索東風兩鬢華年年幡勝翦宫花愁聞塞曲吹蘆管¶
喜見春盤得蓼芽吾國舊供雲澤米(定武齋酒/用蘇州米)君家新¶
致雪坑茶(近得曾/坑茶)燕南異事真堪記三寸黄柑擘永嘉¶
　　　子由生日以檀香觀音像及新合印香銀篆槃¶
<pb:KR4d0076_WYG_022-4b>¶
　　　　為夀¶
栴檀婆律海外芬西山老臍柏所薰香螺脱黶來相羣¶
能結縹𦕈風中雲一燈如螢起㣲焚何時度盡繆篆紋¶
繚繞無窮合復分緜緜浮空㪚氤氲東坡持是夀卯君¶
君少與我師皇墳旁資老&KR0389;釋迦文共厄中年㸃蠅蚊¶
晚遇斯須何足云君方論道承華勛我亦旗鼓嚴中軍¶
國恩當報敢不勤但願不為世所醺爾来白髪不可耘問¶
君何時返鄉枌收拾散亡理放紛此心實與香俱焄聞¶
<pb:KR4d0076_WYG_022-5a>¶
思大士應已聞¶
　　　次韻李端叔送保倅翟安常赴闕兼寄子由¶
中山保塞兩窮邊卧治雍容己百年顧我迂愚分竹使¶
與君談笑用蒲鞭松荒三徑思元亮草合平池憶惠連¶
白髮歸心慿説與古來誰似兩疏賢¶
　　　中山松醪寄雄王引進¶
鬱鬱蒼髯千嵗姿肯來盃酒作兒嬉流芳不待龜巢葉¶
(唐人以荷葉為酒/盃謂之碧筒酒)掃白聊煩鶴踏枝醉裏便成欹雪舞¶
<pb:KR4d0076_WYG_022-5b>¶
醒時與作嘯風辭馬軍走送非無意玉帳人閒合有詩¶
　　　次韻李端叔謝送牛戩鴛鴦竹石圖¶
聞君談西戎廢食忘早晚王師本不陳賊壘何足剗守¶
邊在得士此語要而簡知君論將口似我識畫眼笑指¶
塵壁間此是老牛戩平生師衞玠非意常理遣訴君定¶
何人未用市朝顯置之勿復道世俗固多舛歸去亦何¶
須單車渡殽澠如蟲得羽化已脱安用蠒家書空萬軸¶
涼曝困舒巻念當掃長物閉息黙自煖此畫聊付君幽¶
<pb:KR4d0076_WYG_022-6a>¶
處得小展新詩勿縱筆羣吠驚邑犬時來未可知妙斵¶
待輪扁¶
　　　次韻聰上人見寄¶
前身本同社宿業獨臨邊一悟鏡空老始知圓澤賢歸¶
心忘犢佩生術寄羊鞭不似歐陽子空留六一泉¶
　　　次韻王雄州還朝留别¶
老李威名八十年壁間精悍見遺顔自聞出守風流似¶
稍覺承平氣象還但遣詩人歌杕杜不妨侍女唱陽闗¶
<pb:KR4d0076_WYG_022-6b>¶
内朝接武知何日白髪羞歸供奉班¶
　　　三月二十日多葉杏盛開¶
零露泫月蘃温風㪚晴葩春工了不睡連夜開此花芳¶
心誰翦刻天質自清華惱客香有無弄粧影横斜中山¶
古戰國殺氣浮髙牙叢臺餘袨服易水雄悲笳自從此¶
花開玉肌洗塵沙坐令游俠窟化作温柔家我老念江¶
海不飲空咨嗟明年花開時舉酒望三巴(盖欲請梓/州而歸也)¶
　　　三月二十日開園三首¶
<pb:KR4d0076_WYG_022-7a>¶
雪髯霜鬢語傖獰澹蕩園林取次行要識將軍不凡意¶
從來祇啜小人羮(是日散父/老酒食)¶
西園牡籥夜沉沉尚有㳺人卧柳陰鶴睡覺時風露下¶
落花飛絮滿衣襟¶
鬱鬱蒼髯真道友絲絲紅萼是鄉人(蒼髯松也/紅蕚海棠)何時翠¶
竹江村路送我柴門月色新¶
　　　次韻王雄州送侍其涇州¶
威聲又數中興年二虜行當一矢聯聞道名城得真將¶
<pb:KR4d0076_WYG_022-7b>¶
故應驚羽落空弦追鋒歸去雄三衞授鉞重來定十連¶
别酒回頭便陳迹號呶端合發初筵¶
　　　臨城道中作(并引/)¶
予初赴中山連日風埃未嘗了了見太行也今將適嶺¶
表頗以是為恨過臨城内丘天氣忽清徹西望太行草¶
木可數岡巒北走崖谷秀傑忽悟歎曰吾南遷其速返¶
乎退之衡山之祥也書以付邁使志之¶
逐客何人著眼㸔太行千里送征鞍未應愚谷能留柳¶
<pb:KR4d0076_WYG_022-8a>¶
可獨衡山解識韓¶
　　　過湯陰市得踠豆大麥粥示三兒子¶
朔野方赤地河壖但黄塵秋霖暗豆漆夏旱臞麥人逆¶
旅唱晨粥行庖得時珍青班照匕筯脆響鳴牙齦玉食¶
謝故吏風餐便逐臣漂零竟何適浩蕩寄此身爭勸加¶
餐食實無負吏民何當萬里客歸及三年新¶
　　　子由新修汝州龍興寺吳畫壁¶
丹青久衰工不蓻人物尤難到今世每摹市井作公卿¶
<pb:KR4d0076_WYG_022-8b>¶
畫手懸知是徒𨽻吳生已與不傳死那復典刑留近嵗¶
人間幾處變西方盡作波濤翻海勢細觀手面分轉側¶
妙算毫釐得天契始知真放本精微不比狂花生客慧¶
似聞遺墨留汝海古壁蝸涎可垂涕力捐金帛扶棟宇¶
錯落浮雲巻新霽使君坐歗清夢餘幾疊衣紋數襟袂¶
他年弔古知有人姓名聊記東坡弟¶
　　　過髙郵寄孫君孚¶
過淮風氣清一洗塵埃容水木漸幽茂菰蒲雜㳺龍可¶
<pb:KR4d0076_WYG_022-9a>¶
憐夜合花青枝散紅茸美人㳺不歸一笑當誰供故園¶
在何處已偃手種松我行忽失路歸夢山千重聞君有¶
負郭二頃收横從巻野畢秋穫殷牀聞夜舂樂哉何所¶
憂社酒粥面醲宦㳺豈不好毋令到千鍾¶
　　　僕所至未嘗出逰過長蘆聞復禪師病甚不可¶
　　　　不一問既見則有間矣明日阻風復留見之¶
　　　　作三絶句呈聞復并請轉呈參寥子各賦數¶
　　　　首¶
<pb:KR4d0076_WYG_022-9b>¶
亦知壺子不死敢問老&KR0389;所㳺瑟瑟寒松露骨眈眈病¶
虎垂頭¶
莫言西蜀萬里且到南華一㳺扶病江邊送客杖挐浦¶
口回頭¶
老去此生一訣興來明日重㳺卧聞三老白事半夜南¶
風打頭¶
　　　六月七日泊金陵阻風得鍾山泉公書寄詩為¶
　　　　謝¶
<pb:KR4d0076_WYG_022-10a>¶
今日江頭天色惡礮車雲起風欲作獨望鍾山喚寳公¶
林間白塔如孤鶴寳公骨冷喚不聞却有老泉來喚人¶
電眸虎齒霹靂舌為予吹散千峰雲南行萬里亦何事¶
一酌曹谿知水味他年若畫蔣山圖為作泉公喚居士¶
　　　贈清涼寺和長老¶
代北初辭沒馬塵江南來見卧雲人問禪不契前三語¶
施佛空留丈六身老去山林徒夢想雨餘鐘鼓更清新¶
㑹須一洗黄茅瘴未用深藏白㲲巾¶
<pb:KR4d0076_WYG_022-10b>¶
　　　予前後守倅餘杭凡五年夏秋之間蒸熱不可¶
　　　　過獨中和堂東南頰下瞰海門洞視萬里三¶
　　　　伏常蕭然也紹聖元年六月舟行赴嶺外熱¶
　　　　甚忽憶此處而作是詩¶
忠孝王家千柱宫東坡作吏五年中中和堂上東南頰¶
獨有人間萬里風¶
　　　慈湖夾阻風五首¶
捍索桅竿立嘯空篙師酣寢浪花中故應菅蒯知心腹¶
<pb:KR4d0076_WYG_022-11a>¶
弱纜能爭萬里風¶
此生歸路愈茫然無數青山水拍天猶有小船來賣餅¶
喜聞墟落在山前¶
我行都是退之詩真有人家水半扉千頃桑麻在船底¶
空餘石髪挂魚衣¶
月輪亭午汗珠融誰識南訛長養功暴雨過雲聊一快¶
未妨明月却當空¶
卧㸔落月横千丈起喚清風得半帆且並水村欹側過¶
<pb:KR4d0076_WYG_022-11b>¶
人間何處不巉巗¶
　　　過廬山下(并引/)¶
予過廬山下雲物騰涌黙有禱焉未午衆峰凜然故作¶
是詩¶
亂雲欲霾山勢與飄風南羣隮相應和勇往爭驂驔可¶
憐薈蔚中時出紫翠嵐鴈沒失東嶺龍騰見西龕一時¶
供坐笑百態變立談暴雨破坱圠清颷掃渾酣廓然歸¶
何處陋矣安足戡亭亭紫霄峰窈窈白石庵五老數松¶
<pb:KR4d0076_WYG_022-12a>¶
雪雙谿落天潭雖云黙禱應顧有移文慙¶
　　　江西¶
江西山水真吾邦白沙翠竹石底江舟行十里磨九瀧¶
篙聲犖确相舂撞醉卧欲醒聞淙淙真欲一口吸老龐¶
何人得儁窺魚矼舉义絶呌尺鯉雙¶
　　　秧馬歌(并引/)¶
過廬陵見宣徳郎致仕曾君安止出所作禾譜文既温¶
雅事亦詳實惜其有所缺不譜農噐也予昔㳺武昌見¶
<pb:KR4d0076_WYG_022-12b>¶
農夫皆騎秧馬以榆棗為腹欲其滑以楸桐為背欲其¶
輕腹如小舟昻其首尾背如覆瓦以便兩髀雀躍于泥¶
中繫束藁其首以縛秧日行千畦較之傴僂而作者勞¶
佚相絶矣史記禹乗四載泥行乘橇解者曰橇形如箕¶
擿行泥上豈秧馬之類乎作秧馬歌一首附于禾譜之¶
末云¶
春雲濛濛雨淒淒春秧欲老翠剡齊嗟我婦子行水泥¶
朝分一壠暮千畦腰如箜篌首啄雞筋煩骨殆聲酸嘶¶
<pb:KR4d0076_WYG_022-13a>¶
我有桐馬手自提頭尻軒昻腹脇低背如覆瓦去角圭¶
以我兩足為四蹄聳踊滑汰如鳬鷖纎纎束藁亦可齎¶
何用繁纓與月題朅從畦東走畦西山城欲閉聞鼓鼙¶
忽作的盧躍檀溪歸來挂壁從髙栖了無芻秣饑不啼¶
少壯騎汝逮老黧何曾蹶軼防顛擠錦韀公子朝金閨¶
笑我一生蹋牛犂不知自有木駃騠¶
　　　八月七日初入贑過惶恐灘¶
七千里外二毛人十八灘頭一葉身山憶喜歡勞逺夢¶
<pb:KR4d0076_WYG_022-13b>¶
(蜀道有錯喜歡/舖在大散闗上)地名惶恐泣孤臣長風送客添帆腹積¶
雨扶舟減石鱗便合與官充水手此生何止畧知津¶
　　　鬱孤臺(以下四首皆䖍州/)¶
八境見圖畫鬱孤如舊㳺山為翠浪涌水作玉虹流日¶
麗崆峒曉風酣章貢秋丹青未變葉鱗甲欲生洲嵐氣¶
昬城樹灘聲入市樓煙雲侵嶺路草木半炎州故國千¶
峰外髙臺十日留他年三宿處準擬繫歸舟¶
　　　廉泉¶
<pb:KR4d0076_WYG_022-14a>¶
水性故自清不清或撓之君㸔此廉泉五色爛摩尼廉¶
者為我廉我以此名為有廉則有貪有慧則有癡誰為¶
柳宗元孰是吳隱之漁父足豈潔許由耳何淄紛然立¶
名字此水了不知毁譽有時盡不知無盡時朅來廉泉¶
上捋鬚㸔鬢睂好在水中人到處相娛嬉¶
　　　塵外亭¶
楚山澹無塵贛水清可厲散筞塵外㳺麾手謝此世山¶
髙惜人力十步輒一憇却立浮雲端俯視萬井麗幽人¶
<pb:KR4d0076_WYG_022-14b>¶
宴坐處龍虎為斬薙馬駒獨何疑豈墮山鬼計夜垣非¶
助我謬敬欲其逝戲留一轉語千載起攘袂¶
　　　天竺寺(并引/)¶
予年十二先君自䖍州歸為予言近城山中天竺寺有¶
樂天親書詩云一山門作兩山門兩寺元從一寺分東¶
澗水流西澗水南山雲起北山雲前臺花發後臺見上¶
界鐘清下界聞遥想吾師行道處天香桂子落紛紛筆¶
勢竒逸墨迹如新今四十七年矣予來訪之則詩已亡¶
<pb:KR4d0076_WYG_022-15a>¶
有刻石存耳感涕不己而作是詩¶
香山居士留遺迹天竺禪師有故家空詠連珠吟疊壁¶
已亡飛鳥失驚蛇林深野桂寒無子雨浥山薑病有花¶
四十七年真一夢天涯流落涕横斜¶
　　　過大庾嶺¶
一念失垢汙身心洞清淨浩然天地間惟我獨也正今¶
日嶺上行身世永相忘仙人拊我頂結髪授長生¶
　　　宿建封寺曉登盡善亭望韶石三首¶
<pb:KR4d0076_WYG_022-15b>¶
雙闕浮空照短亭至今猿鳥歗青熒君王自此西巡狩¶
再使魚龍舞洞庭¶
蜀人文賦楚人辭堯在崇山舜九疑聖主若非真得道¶
南來萬里亦何為¶
嶺海東南月窟西功成天巳錫𤣥圭此方定是神仙宅¶
禹亦東來隱㑹稽¶
　　　月華寺(寺隣岑水場施者皆坑/戸也百年間蓋三焚矣)¶
天公胡為不自憐結土融石為銅山萬人探斵富媪泣¶
<pb:KR4d0076_WYG_022-16a>¶
祇有金帛資豪奸脱身獻佛意可料一瓦坐待千金還¶
月華三火豈天意至今苃舍依榛菅僧言此地本龍象¶
興廢反掌曾何艱髙巖夜吐金碧氣曉得異石青斕斑¶
坑流窟發錢涌地莫施百鎰朝千鍰此山出寳以自賊¶
地脈已斷天應慳我願銅山化南畝爛漫黍麥蘇惸鰥¶
道人修道要底物破鐺煑飯茆三間¶
　　　南華寺¶
云何見祖師要識本來面亭亭塔中人問我何所見可¶
<pb:KR4d0076_WYG_022-16b>¶
憐明上座萬法了一電飲水既自知指月無復眩我本¶
修行人三世積精練中間一念失受此百年譴摳衣禮¶
真相感動淚雨霰借師錫端泉洗我綺語硯¶
　　　碧落洞(在英州下/十五里)¶
槎牙亂峰合晃蕩絶壁横遥知紫翠間古來仙釋并陽¶
崖射朝日髙處連玉京陰谷扣白月夢中㳺化城果然¶
石門開中有銀河傾幽龕入窈窕别戸穿虛明泉流下¶
珠琲乳蓋交縵纓我行畏人知恐為仙者迎小語輒響¶
<pb:KR4d0076_WYG_022-17a>¶
荅空山自雷驚策杖歸去來冶具煩方平¶
　　　峽山寺(傳竒所記孫恪袁氏事即/此寺至今有人見白猿者)¶
天開清逺峽地轉凝碧灣我行無遲速攝衣步孱顔山¶
僧本幽獨乞食況未還雲碓水自舂松門風為闗石泉¶
解娯客琴筑鳴空山佳人劒翁孫㳺戲暫人間忽憶嘯¶
雲侣賦詩留玉環林空不可見霧雨霾髻鬟¶
　　　舟行至清逺縣見顧秀才極談惠州風物之美¶
到處聚觀香案吏此邦宜着玉堂仙江雲漠漠桂花濕¶
<pb:KR4d0076_WYG_022-17b>¶
海雨翛翛荔子然聞道黄柑常抵鵲不容朱橘更論錢¶
恰從神武來𢎞景便向羅浮覓稚川¶
　　　廣州蒲澗寺(地産菖蒲十二節相傳安期/生之故居始皇訪之於此)¶
不用山僧導我前自尋雲外出山泉千章古木臨無地¶
百尺飛濤瀉漏天舊日菖蒲方士宅後來薝蔔祖師禪¶
而今祇有花含笑笑道秦皇欲學仙(山中多/含笑花)¶
　　　贈蒲澗信長老¶
優鉢曇花豈有花問師此曲唱誰家已從子美得桃竹¶
<pb:KR4d0076_WYG_022-18a>¶
(此山有桃竹可作杖而土人/不識予始録子美詩遺之)不向安期覓棗𤓰燕坐林¶
間時有虎髙眠粥後不聞鴉勝㳺自古兼支許為採松¶
肪寄一車¶
　　　發廣州¶
朝市日已逺此身良自如三杯軟飽後(浙人謂飲/酒為軟飽)一枕¶
黑甜餘(俗謂睡/為黑甜)蒲澗踈鐘外黄灣落木初天涯未覺逺¶
處處各樵漁¶
　　　浴日亭(在南海/廟前)¶
<pb:KR4d0076_WYG_022-18b>¶
劒氣崢嶸夜挿天瑞光明滅到黄灣坐㸔暘谷浮金暈¶
遥想錢塘涌雪山已覺滄涼蘇病骨更煩沆瀣洗衰顔¶
忽驚鳥動行人起飛上千峰紫翠間¶
　　　㳺羅浮山一首示兒子過¶
人間有此白玉京羅浮見日雞一鳴南樓未必齊日觀¶
鬱儀自欲朝朱明(劉夢得有詩記羅浮夜半見日事山/不甚髙而夜見日此可異也山有二)¶
(石樓今延祥寺在南樓下朱明洞/在沖虛觀後云是蓬萊第七洞天)東坡之師抱朴老真¶
契蚤巳交前生玉堂金馬久流落寸田尺宅今歸耕道¶
<pb:KR4d0076_WYG_022-19a>¶
華亦嘗啖一棗(唐永樂道士侯道華竊食鄧天師藥仙/去永樂有無核棗人不可得道華獨得)¶
(之予在岐下亦/嘗得食一枚)契虛正欲仇三彭(唐僧契虛遇人導㳺/稚川仙府真人問曰)¶
(汝絶三彭之仇/乎契虛不能荅)鐵橋石柱連空横(山有鐵橋石/柱人罕至者)杖藜欲¶
趂飛猱輕雲谿夜逢瘖虎伏(山有啞/虎巡山)斗壇晝出銅龍獰¶
(沖虛觀後有朱真人朝斗壇/近於壇下獲銅龍六銅魚一)小兒少年有竒志中宵起¶
坐存黄庭近者戲作凌雲賦筆勢髣髴離騷經負書從¶
我盍歸去羣仙正草新宫銘汝應奴𨽻蔡少霞我亦季¶
孟山𤣥卿(唐有夢書新宫銘者云紫陽真人山𤣥卿撰/其畧曰良常西麓原澤東泄新宫宏宏崇軒)¶
<pb:KR4d0076_WYG_022-19b>¶
(䡾䡾又有蔡少霞者夢人遣書碑畧曰公昔乗魚車今履/瑞雲躅空仰塗綺輅輪囷其末題云五雲書閣吏蔡少)¶
(霞/書)還須略報老同叔贏糧萬里尋初平(子由一/字同叔)¶
　　　十月二日初到惠州¶
髣髴曾㳺豈夢中欣然雞犬識新豐吏民驚怪坐何事¶
父老相携迎此翁蘇武豈知還漠北管寧自欲老遼東¶
嶺南萬戸皆春色(嶺南萬/戸酒)㑹有幽人客寓公¶
　　　寓居合江樓¶
海上葱曨氣佳哉二江合處朱樓開蓬萊方丈應不逺¶
<pb:KR4d0076_WYG_022-20a>¶
肯為蘇子浮江來江風初凉睡正美樓上啼鴉呼我起¶
我今身世兩相違西流白日東流水樓中老人日清新¶
天上豈有癡仙人三山咫尺不歸去一盃付與羅浮春¶
(予家釀酒/名羅浮春)¶
　　　白水山佛迹巖(羅浮之東麓也在/惠州東北二十里)¶
何人守蓬萊夜半失左股浮山若鵬蹲忽展垂天羽根¶
株互連絡崖嶠爭呑吐神工自爐鞴融液相綴補至今¶
餘隙罅流出千斛乳方其欲合時天匠麾月斧帝觴分¶
<pb:KR4d0076_WYG_022-20b>¶
餘瀝山骨醉后土峯巒尚開闔澗谷猶呼舞海風吹未¶
凝古佛來布武當時汪罔氏投足不蓋拇青蓮雖不見¶
千古落花雨雙谿匯九折萬馬騰一鼓奔雷濺玉雪潭¶
洞開水府潛鱗有饑蛟掉尾取渴虎我來方醉後濯足¶
聊戲侮回風巻飛雹掠面過強弩山靈莫惡劇微命安¶
足賭此山吾欲老慎勿厭求取谿流變春酒與我相賔¶
主當連青竹竿下灌黄精圃¶
　　　詠湯泉(在白/水山)¶
<pb:KR4d0076_WYG_022-21a>¶
積火焚大槐蓄油災武庫驚然丞相井疑浣將軍布自¶
憐耳目隘未測陰陽故鬱攸火山烈觱沸湯泉注豈惟¶
渴獸駭坐使癡兒怖安能長魚鼈僅可燖狐兎山中惟木¶
客戸外時芒屨雖無傾城浴幸免亡國汙¶
　　　自笑¶
子石如琢玉逺煙真削黳入我病風手(古語云磨墨/如病風手)𤣥¶
雲渰淒淒是中有何好而我喜欲迷既似蠟屐阮又如¶
鍛柳嵇醉筆得天全宛宛天投霓多謝中書君伴我此¶
<pb:KR4d0076_WYG_022-21b>¶
幽栖¶
　　　朝雲詩(并引/)¶
世謂樂天有粥駱馬放楊柳枝詞嘉其主老病不忍去¶
也然夢得有詩云春盡絮飛留不得隨風好去落誰家¶
樂天亦云病與樂天相伴住春隨樊子一時歸則是樊¶
素竟去也予家有數妾四五年相繼辭去獨朝雲者隨¶
予南遷因讀樂天集戲作此詩朝雲姓王氏錢塘人嘗¶
有子曰幹兒未朞而夭云¶
<pb:KR4d0076_WYG_022-22a>¶
不似楊枝别樂天恰如通徳伴伶𤣥阿奴絡秀不同老¶
天女維摩總解禪經巻藥爐新活計舞衫歌扇舊因¶
縁丹成逐我三山去不作巫陽雲雨仙¶
　　　寄虎兒¶
獨倚桄榔樹閒挑蓽撥根謀生㸔拙否送老此蠻村¶
　　　十一月二十六日松風亭下梅花盛開¶
春風嶺上淮南村昔年梅花曾斷魂(予昔赴黄州春風/嶺上見梅花有兩)¶
(絶句明年正月往岐亭道中賦詩云/去年今日關山路細雨梅花正斷魂)豈知流落復相見¶
<pb:KR4d0076_WYG_022-22b>¶
蠻風蜒雨愁黄昏長條半落荔支浦卧樹獨秀桄榔園¶
豈惟幽光留夜色直恐冷艷排冬温松風亭下荆棘裏¶
兩株玉蕋明朝暾海南仙雲嬌墮砌月下縞衣來扣門¶
酒醒夢覺起繞樹妙意有在終無言先生獨飲勿歎息¶
幸有落月窺清樽¶
　　　再用前韻¶
羅浮山下梅花村玉雪為骨氷為魂紛紛初疑月挂樹¶
耿耿獨與參横昬先生索居江海上悄如病鶴栖荒園¶
<pb:KR4d0076_WYG_022-23a>¶
天香國艶肯相顧知我酒熟詩清温蓬萊宫中花鳥使¶
綠衣倒挂扶桑暾抱叢窺我方醉卧故遣啄木先敲門¶
麻姑過君急灑掃鳥能歌舞花能言酒醒人散山寂寂¶
惟有落蕋粘空樽(嶺南珍禽有倒挂子緑毛紅啄如鸚/鵡而小自海東來非塵埃間物也)¶
　　　新釀桂酒¶
𢷬香篩辣入缾盆盎盎春谿帶雨渾收拾小山藏社甕¶
招呼明月到芳樽酒材已遣門生致菜把仍叨地主恩¶
爛煑葵羮斟桂醑風流可惜在蠻村¶
<pb:KR4d0076_WYG_022-23b>¶
　　　惠守詹君見和復次韻¶
已破誰能惜甑盆頽然醉裏得全渾欲求公瑾一囷米¶
試滿莊生五石樽三盃卯困忘家事萬戸春濃感國恩¶
刺史不須邀半道藍輿未暇走山村¶
　　　花落復次前韻¶
玉妃謫墮煙雨村先生作詩與招魂人間草木非我對¶
奔月偶挂成幽昬闇香入戸尋短夢青子綴枝留小園¶
披衣連夜喚客飲雪膚滿地聊相温松明照坐愁不睡¶
<pb:KR4d0076_WYG_022-24a>¶
井花入腹清而暾先生年來六十化道眼已入不二門¶
多情好事餘習氣惜花未忍終無言留連一物吾過矣¶
笑領百罰空罍樽¶
　¶
　¶
　¶
　¶
　¶
<pb:KR4d0076_WYG_022-24b>¶
　¶
　¶
　¶
　¶
　¶
　¶
　¶
　東坡全集巻二十二¶
