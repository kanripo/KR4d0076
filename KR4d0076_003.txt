# -*- mode: mandoku-view; -*-
#+TITLE: 東坡全集
#+DATE: 2015-08-24 23:53:10.140553
#+PROPERTY: ID KR4d0076
#+PROPERTY: BASEEDITION WYG    
#+PROPERTY: JUAN 卷三
<pb:KR4d0076_WYG_003-1a>¶
欽定四庫全書¶
　東坡全集巻三　　　　　　宋　蘓軾　撰¶
　　詩七十六首¶
　　　泗州僧伽塔¶
我昔南行舟繫汴逆風三日沙吹面舟人共勸禱靈塔¶
香火未收旗脚轉回頭頃刻失長橋却到龜山未朝飯¶
至人無心何厚薄我自懐私欣所便耕田欲雨刈欲晴¶
去得順風來者怨若使人人禱輒遂造物應須日千變¶
<pb:KR4d0076_WYG_003-1b>¶
我今身世兩悠悠去無所逐來無戀得行固願留不惡¶
毎到有求神亦倦退之舊云三百尺澄觀所營今已換¶
不嫌俗士汙丹梯一看雲山遶淮旬¶
　　　龜山¶
我生飄蕩去何求再過龜山歳五周身行萬里半天下¶
僧卧一庵初白頭地隔中原勞北望潮連滄海欲東逰¶
元嘉舊事無人記故壘摧頽今在不(宋文帝遣將拒魏/太武築城此山)¶
　　　發洪澤中塗遇大風復還¶
<pb:KR4d0076_WYG_003-2a>¶
風浪忽如此吾行欲安歸掛帆却西邁此計未為非洪¶
澤三十里安流去如飛居民見我還勞問亦依依㩦酒¶
就船賣此意厚莫違醒來夜已半岸木聲向微明日淮¶
隂市白魚能許肥我行無南北適意乃所祈何勞弄澎¶
湃終夜摇牕扉妻孥莫憂色更有篋中衣¶
　　　十月十六日記所見¶
風高月暗水雲黄淮隂夜發朝山陽山陽曉霧如細雨¶
炯炯初日寒無光雲收霧巻已亭午有風北來寒欲僵¶
<pb:KR4d0076_WYG_003-2b>¶
忽驚飛雹穿戸牖迅駛不復容遮防市人顛沛百賈亂¶
疾雷一聲如頽牆使君來呼晩置酒坐定巳復日照廊¶
怳疑所見皆夢寐百種變怪旋消亡共言蛟龍厭舊穴¶
魚鼈隨徙空陂塘愚儒無知守章句論說黒白推何祥¶
惟有主人言可用天寒欲雪飲此觴¶
　　　廣陵㑹三同舎各以其字為韻仍邀同賦¶
　　　　劉貢父¶
去年送劉郎醉語已驚衆如今各漂泊筆硯誰能弄我¶
<pb:KR4d0076_WYG_003-3a>¶
命不在天羿彀未必中作詩聊遣意老大慵譏諷夫子¶
少年時雄辯輕子貢爾來再傷弓戢翼念前痛廣陵三¶
日飲相對怳如夢况逢賢主人白酒潑春甕竹西已揮¶
手灣口猶屢送羡子去安閒吾邦正喧鬨¶
　　　　孫巨源¶
三年客京輦憔悴難具論揮汗紅塵中但隨馬蹄翻人¶
情貴徃返不報生禍根坐令平生友終嵗不及門南來¶
實清曠但恨無與言不謂廣陵城得逢劉與孫異趣不¶
<pb:KR4d0076_WYG_003-3b>¶
兩立譬如王孫猿吾儕久相聚恐見疑排拫我褊類中¶
散子通真巨源絶交固未敢且復東南奔¶
　　　　劉萃老¶
江陵昔相遇幕府稱上賔再見明光宫峩冠挹搢紳如¶
今三見子坎坷為逐臣朝逰雲霄間欲分丞相茵莫落¶
江湖上遂與屈子隣了不見喜愠子豈真可人邂逅成¶
一歡醉語出天真士方在田里自比渭與莘出試乃大¶
謬芻狗難重陳嵗晚多霜露歸耕當及辰¶
<pb:KR4d0076_WYG_003-4a>¶
　　　逰金山寺¶
我家江水初發源宦逰直送江入海聞道潮頭一丈髙¶
天寒尚有沙痕在中泠南畔石盤陁古來出没隨濤波¶
試登絶頂望鄉國江南江北青山多羇愁畏晩尋歸楫¶
山僧苦留看落日㣲風萬頃鞾文細斷霞半空魚尾赤¶
是時江月初生魄二更月落天深黒江心似有炬火明¶
飛焰照山棲鳥驚悵然歸卧心莫識非鬼非人竟何物¶
江山如此不歸山江神見怪驚我頑我謝江神豈得已¶
<pb:KR4d0076_WYG_003-4b>¶
有田不歸如江水(是夜所/見如此)¶
　　　自金山放船至焦山¶
金山樓觀何耽耽撞鐘擊皷聞淮南焦山何有有修竹¶
採薪汲水僧兩三雲霾浪打人迹絶時有沙戸祈春蠶¶
我來金山更留宿而此不到心懐慙同逰盡返决獨徃¶
賦命窮薄輕江潭清晨無風浪自湧中流歌嘯倚半酣¶
老僧下山驚客至迎笑喜作巴人談自言久客忘鄉井¶
只有彌勒為同龕困眠得就紙帳暖飽食未厭山蔬甘¶
<pb:KR4d0076_WYG_003-5a>¶
山林飢卧古亦有無田不退寧非貪展禽雖未三見黜¶
叔夜自知七不堪行當投劾謝簮組為我佳處留茆庵¶
(呉人謂水中可田者為/沙焦山長老中江人也)¶
　　　甘露寺¶
江山豈不好獨遊情易闌但有相㩦人何必素所歡我¶
欲訪甘露當途無閒官二子舊不識欣然肯聨鞍古郡¶
山為城層梯轉朱欄樓臺斷崖上地窄天水寛一覽吞¶
數州山長江漫漫却望大明寺惟見烟中竿很石卧庭¶
<pb:KR4d0076_WYG_003-5b>¶
下穹隆如伏羱緬懐卧龍公挾策事琱鑚一談收猘子¶
再說走老瞞名髙有餘想事徃無留觀蕭翁古鐵鑊相¶
對空團團坡陁受百斛積雨生㣲瀾泗水逸周鼎渭城¶
辭漢盤山川失故態怪此能獨完僧繇六化人霓衣挂¶
氷紈隠見十二疊觀者疑夸謾破板陸生畫青猊戲盤¶
跚上有二天人揮手如翔鸞筆墨雖欲盡典刑垂不刋¶
赫赫贊皇公英姿凛以寒古栢親手種挺然誰敢干枝¶
撐雲峯裂根入石窟蟠薙草得斷碑斬崖出金棺瘞藏¶
<pb:KR4d0076_WYG_003-6a>¶
豈不牢見伏理可歎四雄皆龍虎遺迹儼未刓方其盛¶
壯時爭奪肯少安廢興屬造物遷逝誰控摶况彼妄庸¶
子而欲事所難古今共一軌後世徒辛酸聊興廣武歎¶
不待雍門彈¶
　　　次韻子由柳湖感物¶
憶昔子美在東屯數間茒屋蒼山根嘲吟草木調蠻獠¶
欲與猿鳥爭啾喧子今憔悴衆所棄驅馬獨出無徃還¶
惟有柳湖萬株柳清隂與子供朝昏胡為譏評不少借¶
<pb:KR4d0076_WYG_003-6b>¶
生意凌挫難為繁柳雖無言不解愠世俗乍見應憮然¶
嬌姿共愛春濯濯豈問空腹脩&KR0620;蟠朝看濃翠傲炎赫¶
夜愛踈影摇清圓風翻雪陣春絮亂蠧響啄木秋聲堅¶
四時盛衰各有態摇落淒愴驚寒温南山孤松積雪底¶
抱凍不死誰復賢¶
　　　送蔡冠卿知饒州¶
吾觀蔡子與人遊掀豗笑語無不可平時儻蕩不驚俗¶
臨事迂闊乃過我横前坑穽衆所畏布路金珠誰不裹¶
<pb:KR4d0076_WYG_003-7a>¶
爾來變化驚何速昔號剛強今亦頗憐君獨守廷尉法¶
晩歳却理鄱陽柁莫嗟天驥出羸牛欲試良玉須猛火¶
世事徐觀真夣寐人生不信長轗軻知君决獄有隂功¶
他日老人酬魏顆¶
　　　次韻楊褒早春¶
窮巷淒涼苦未和君家庭院得春多不辭瘦馬騎衝雪¶
來聴佳人唱踏莎破恨徑須煩麴糵増年誰復怨羲娥¶
良辰樂事古難並白髪青衫我亦歌細雨郊園聊種菜¶
<pb:KR4d0076_WYG_003-7b>¶
冷官門戸可張羅放朝三日君恩重睡美不知身在何¶
　　　初到杭州寄子由二絶¶
眼看時事力難勝貪戀君恩退未能遲鈍終須投劾去¶
使君何日換聾丞¶
聖明寛大許全身衰病摧頽自畏人莫上岡頭苦相望¶
吾方祭竈請比隣¶
　　　次韻柳子玉二首¶
　　　　地爐¶
<pb:KR4d0076_WYG_003-8a>¶
細聲蚯蚓發銀瓶擁褐横眠天未明衰鬢鑷殘欹雪領¶
壯心降盡倒風旌自稱丹竈錙銖火倦聽山城長短更¶
聞道牀頭惟竹几夫人應不解卿卿(俗謂竹几/為竹夫人)¶
　　　　紙帳¶
亂文龜殻細相連慣卧青綾恐未便潔似僧巾白㲲布¶
暖於蠻帳紫茸氈錦衾速巻持還客破屋那愁仰見天¶
但恐嬌兒還惡睡夜深踏裂不成眠¶
　　　臘日逰孤山訪惠勤惠思二僧¶
<pb:KR4d0076_WYG_003-8b>¶
天欲雪雲滿湖樓臺明滅山有無水清石出魚可數林¶
深無人鳥相呼臘日不歸對妻孥名尋道人實自娛道¶
人之居在何許寶雲山前路盤紆孤山孤絶誰肯廬道¶
人有道山不孤紙牕竹屋深自暖擁褐坐睡依團蒲天¶
寒路逺愁僕夫整駕催歸及未晡出山迴望雲木合但¶
見野鶻盤浮圖茲逰淡泊歡有餘到家恍如夢蘧蘧作¶
詩火急追亡逋清景一失後難摹¶
　　　李杞寺丞見和前篇復用元韻答之¶
<pb:KR4d0076_WYG_003-9a>¶
獸在藪魚在湖一入池檻歸期無誤隨弓旌落塵土坐¶
使鞭箠環呻呼追胥連保罪及孥(近屢獲鹽賊皆/坐同保徙其家)百日¶
愁歎一日娛白雲舊有終老約朱綬豈合山人紆人生¶
何者非蘧廬故山鶴怨秋猿孤何時自駕鹿車去掃除¶
白髪煩菖蒲麻鞋短後隨獵夫射弋狐兔共朝晡陶潛¶
自作五柳傳潘閬畫入三峰圖吾年凛凛今幾餘知非¶
不去慙衛蘧嵗荒無術歸亡逋鵠則易畫虎難摹¶
　　　再和¶
<pb:KR4d0076_WYG_003-9b>¶
東望海西望湖山平水逺細欲無野人踈狂逐魚釣刺¶
史寛大容歌呼君恩飽煖及爾孥才者不閒拙者娛穿¶
巖度嶺脚力健未厭山水相縈紆三百六十古精廬出¶
逰無伴籃輿孤作詩雖未造藩閾破悶豈不賢樗蒲君¶
才敏贍兼百夫朝作千篇日未晡朅來湖上得佳句從¶
此不看營丘圖知君篋櫝富有餘莫惜錦繡償菅蘧窮¶
多鬬嶮誰先逋賭取名畫不用摹¶
　　　逰靈隠寺得來詩復用前韻¶
<pb:KR4d0076_WYG_003-10a>¶
君不見錢塘湖錢王壯觀今巳無屋堆黄金斗量珠運¶
盡不勞折簡呼四方宦遊散其孥宫闕留與閒人娛盛¶
衰哀樂兩須臾何用多憂心鬱紆溪山處處皆可廬最¶
愛靈隠飛來孤喬松百丈蒼髯鬚擾擾下笑柳與蒲髙¶
堂㑹食羅千夫撞鐘擊皷喧朝晡凝香方丈眠氍毹絶¶
勝絮被縫海圖清風時來驚睡餘遂超羲皇傲几蘧歸¶
時棲鴉正畢逋孤烟落日不可摹¶
　　　戲子由¶
<pb:KR4d0076_WYG_003-10b>¶
宛丘先生長如丘宛丘學舎小如舟常時低頭誦經史¶
忽然欠伸屋打頭斜風吹帷雨注面先生不愧旁人羞¶
任從飽死笑方朔肯為雨立求秦優眼前勃豀何足道¶
處置六鑿須天逰讀書萬巻不讀律致君堯舜知無術¶
勸農冠蓋鬧如雲送老虀鹽甘似蜜門前萬事不掛眼¶
頭雖長低氣不屈餘杭别駕無功勞畫堂五丈容旂旄¶
重樓跨空雨聲逺屋多人少風騷騷平生所慙今不耻¶
坐對疲氓更鞭箠道逢楊虎呼與言心知其非口諾唯¶
<pb:KR4d0076_WYG_003-11a>¶
居髙忘下真何益氣節消縮今無幾文章小技安足程¶
先生别駕舊齊名如今衰老俱無用付與時人分重輕¶
　　　越州張中舎夀樂堂¶
青山偃蹇如高人常時不肯入官府髙人自與山有素¶
不待招邀滿庭戸卧龍蟠屈半東州萬室鱗鱗枕其股¶
背之不見與無同狐裘反衣無乃魯張君眼力覰天奥¶
能遣荆棘化堂宇持頥宴坐不出門收攬竒秀得十五¶
才多事少厭閒寂卧看雲烟變風雨笋如玉筯椹如簮¶
<pb:KR4d0076_WYG_003-11b>¶
強飲且為山作主不憂兒軰知此樂但恐造物怪多取¶
春濃睡足午牕明想見新茶如潑乳¶
　　　姚屯田挽詩¶
京口年來耆舊衰髙人淪喪路人悲空聞韋叟一經在¶
不見恬侯萬石時貧病只知為善樂逍遥却恨棄官遲¶
七年一别真如夢猶記蕭然瘦鶴姿¶
　　　送岑著作¶
懶者常似静静豈懶者徒拙則近於直而直豈拙歟夫¶
<pb:KR4d0076_WYG_003-12a>¶
子静且直雍容時巻舒嗟我復何為相得歡有餘我本¶
不違世而世與我殊拙於林間鳩懶於氷底魚人皆笑¶
其狂子獨憐其愚直者有時信静者不終居而我懶拙¶
病不受砭藥除臨行怪酒薄已與别淚俱後㑹豈無時¶
遂恐出處踈惟應故山夢隨子到吾廬¶
　　　吉祥寺賞牡丹¶
人老簮花不自羞花應羞上老人頭醉歸扶路人應笑¶
十里珠簾半上鈎¶
<pb:KR4d0076_WYG_003-12b>¶
　　　吉祥寺僧求閣名¶
過眼榮枯電與風久長那得似花紅上人宴坐觀空閣¶
觀色觀空色即空¶
　　　和劉道原見寄¶
敢向清時怨不容直嗟吾道與君東坐談足使淮南懼¶
歸去方知冀北空獨鶴不須驚夜旦羣烏未可辨雌雄¶
廬山自古不到處得與幽人子細窮¶
　　　和劉道原詠史¶
<pb:KR4d0076_WYG_003-13a>¶
仲尼憂世接輿狂臧榖雖殊竟兩亡呉客漫陳豪士賦¶
桓侯初笑越人方名髙不朽終安用日飲無何計亦良¶
獨掩陳編弔興廢牕前山雨夜浪浪¶
　　　和劉道原寄張師民¶
仁義大㨗徑詩書一旅亭相夸綬若若猶誦麥青青腐¶
鼠何勞嚇髙鴻本自㝠顛狂不用喚酒盡漸須醒¶
　　　送張職方吉甫赴閩漕六和寺中作¶
羡君超然鸞鶴姿江湖欲下還飛去空使呉兒怨不留¶
<pb:KR4d0076_WYG_003-13b>¶
青山漫漫七閩路門前江水去掀天寺後清池碧玉環¶
君如大江日千里我如此水千山底¶
　　　雨中逰天竺靈感觀音院¶
蠶欲老麥半黄前山後山雨浪浪農夫輟耒女廢筐白¶
衣仙人在高堂¶
　　　和蔡凖郎中見邀逰西湖三首¶
夏潦漲湖深更幽西風落木芙蓉秋飛雪闇天雲拂地¶
新蒲出水柳映洲湖上四時看不足惟有人生飄若浮¶
<pb:KR4d0076_WYG_003-14a>¶
解顔一笑豈易得主人有酒君應留君不見錢塘逰宦¶
客朝推囚暮决獄不因人喚何時休¶
城市不識江湖幽如與蟪蛄語春秋試令江湖處城市¶
却似麋鹿逰汀洲髙人無心無不可得坎且止乗流浮¶
公卿故舊留不得遇所得意終年留君不見抛官彭澤¶
令琴無絃巾有酒醉欲眠時遣客休¶
田間决水鳴幽幽插秧未遍麥已秋相擕燒筍苦竹寺¶
却下踏藕荷花洲船頭斫鮮細縷縷船尾炊玉香浮浮¶
<pb:KR4d0076_WYG_003-14b>¶
臨風飽食得甘寢肯使細故胸中留君不見壯士憔悴¶
時飢謀食渴謀飲功名有時無罷休¶
　　　和子由柳湖久涸忽有水開元寺山茶舊無花¶
　　　　今歳盛開二首¶
太昊祠東鐵墓西一鐏曽與子同擕回瞻郡閣遥飛檻¶
北望檣竿半隠堤飯豆羮藜思兩鵠飲河噀水賴長蜺¶
如今勝事無人共花下壺盧鳥勸提¶
長明燈下石欄干長共杉松鬬嵗寒葉厚有稜犀甲健¶
<pb:KR4d0076_WYG_003-15a>¶
花深少態鶴頭丹久陪方丈曼陁雨羞對先生苜蓿盤¶
雪裏盛開知有意明年開後更誰看¶
　　　六月二十七日望湖樓醉書五首¶
黒雲翻墨未遮山白雨跳珠亂入船巻地風來忽吹散¶
望湖樓下水如天¶
放生魚鼈逐人來無主荷花到處開水枕能令山俯仰¶
風船解與月裵回¶
烏菱白芡不論錢亂繫青菰裹緑盤忽憶嘗新㑹靈觀¶
<pb:KR4d0076_WYG_003-15b>¶
滯留江海得加餐¶
獻花㳺女木蘭橈細雨斜風濕翠翹無限芳洲生杜若¶
呉兒不識楚詞招¶
未成小隠聊中隠可得長閒勝暫閒我本無家更安徃¶
故鄉無此好湖山¶
　　　七月一日出城舟中苦熱¶
涼飇呼不來流汗方被體稀星乍明滅暗水光瀰瀰香¶
風過蓮芡驚枕裂魴鯉欠伸宿酒餘起坐濯清泚火雲¶
<pb:KR4d0076_WYG_003-16a>¶
勢方壯未受月露洗身微欲安適坐待東方啓¶
　　　宿餘杭法喜寺寺後緑野亭望呉興諸山懐孫¶
　　　　莘老學士¶
徙倚秋原上淒涼晚照中水流天不盡人逺思何窮問¶
諜知秦過看山識禹功(餘杭始皇所舍舟也西北舟/枕山堯時洪水繫舟山上)稻涼¶
初吠蛤柳老半書蟲荷背風翻白蓮腮雨退紅追逰慰¶
遲暮覔句效兒童北望苕溪轉遥憐震澤通烹魚得尺¶
素好在紫髯翁¶
<pb:KR4d0076_WYG_003-16b>¶
　　　宿臨安淨土寺¶
鷄鳴發餘杭到寺已亭午參禪固未暇飽食良先務平¶
生睡不足急掃清風宇閉門羣動息香篆起烟縷覺來¶
烹石泉紫筍發輕乳晩涼沐浴罷衰髪稀可數浩歌出¶
門去暮色入村塢微月半隠山圓荷爭瀉露相擕石橋¶
上夜與故人語明朝入山房石鏡炯當路昔照熊虎姿¶
今為猿鳥顧廢興何足弔萬世一仰俯¶
　　　自淨土歩至功臣寺¶
<pb:KR4d0076_WYG_003-17a>¶
落日岸葛巾晩風吹羽扇松間野歩穏竹外飛橋轉神¶
功鑿横嶺巖石得巨片直度千人溝下有微流泫岡巒¶
蔚回合金碧爛明絢緬懐異姓王負擔此鄉縣長逢跨¶
下辱屢乞桑間飯誰謂山石頑識此希世彦凛然英氣¶
逼屹起猶聳戰他年萬騎歸父老恣歡宴錦繡被原野¶
金珠散貧賤竇融既入朝呉芮空記面榮華坐銷歇閱¶
世如郵傳惟有長明燈依然照深殿¶
　　　逰徑山¶
<pb:KR4d0076_WYG_003-17b>¶
衆峰來自天目山勢若駿馬奔平川中塗勒破千里足¶
金鞭玉&KR0817;相回旋人言山住水亦住下有萬古蛟龍淵¶
道人天眼識王氣結茆宴坐荒山巔精誠貫山石為裂¶
天女下試顔如蓮寒牕暖足來朴朔夜鉢呪水降蜿蜒¶
雪眉老人朝扣門願為弟子長參禪爾來廢興三百載¶
奔走呉㑹輸金錢飛樓湧殿壓山谷朝鐘暮皷驚龍眠¶
晴空偶見浮海蜃落日下數投村鳶有生共處覆載内¶
擾擾膏火同烹煎近來愈覺世路隘每到寛處差安便¶
<pb:KR4d0076_WYG_003-18a>¶
嗟余老矣百事廢却尋舊學心茫然問龍乞水歸洗眼¶
欲看細字銷殘年(龍井水洗/病眼有效)¶
　　　自徑山回得吕察推詩用其韻招之宿湖上¶
多君貴公子愛山如愛色心隨葉舟去夢遶千山碧新¶
詩到中路令我喜折屐古來軒冕徒操捨兩悲慄數朝¶
辭簮笏兩脚得暫赤歸來不入府却走湖上宅寵辱吾¶
久忘寧畏官長詰飄然便欲去誰在子思側君能從我¶
逰出郭及未黒¶
<pb:KR4d0076_WYG_003-18b>¶
　　　宿望湖樓再和¶
新月如佳人出海初弄色娟娟到湖上㶑㶑摇空碧夜¶
涼人未寢山静聞響屐騷人故多感悲秋更憀慄君胡¶
不相就朱墨紛黝赤我行得所嗜十日忘家宅但恨無¶
友生詩病莫訶詰君來試吟咏定作鶴頭側改罷心愈¶
疑滿紙蛟虵黒¶
　　　夜泛西湖五絶¶
新月生魄迹未安纔破五六漸盤桓今夜吐艶如半璧¶
<pb:KR4d0076_WYG_003-19a>¶
逰人得向三更看¶
三更向闌月漸垂欲落未落景特竒明朝人事誰料得¶
看到蒼龍西没時¶
蒼龍已沒牛斗横東方芒角昇長庚漁人收筒及未曉¶
船過惟有菰蒲聲(湖上禁漁皆/盜釣者也)¶
菰蒲無邊水茫茫荷花夜開風露香漸見燈明出逺寺¶
更待月黒看湖光¶
湖光非鬼亦非仙風恬浪静光滿川須臾兩兩入寺去¶
<pb:KR4d0076_WYG_003-19b>¶
就視不見空茫然¶
　　　焦千之求惠山泉詩¶
兹山定空中乳水滿其腹遇隙則發見臭味實一族淺¶
深各有值方圓隨所蓄或為雲洶涌或作綫斷續或鳴¶
空洞中雜佩間琴筑或流蒼石縫宛轉龍鸞蹙缾罌走¶
四海真偽半相瀆貴人髙宴罷醉眼亂紅緑赤泥開方¶
印紫餅截圓玉傾甌共歎賞竊語笑僮僕豈如泉上僧¶
盥灑自挹掬故人憐我病蒻籠寄新馥欠伸北牕下晝¶
<pb:KR4d0076_WYG_003-20a>¶
睡美方熟精品厭凡泉願子致一斛¶
　　　答任師中次韻(來詩勸以/詩酒自娛)¶
閒裏有深趣常憂兒軰知已成歸蜀計誰惜買山貲世¶
事久已謝故人猶見思平生不飲酒對子敢論詩¶
　　　沈諫議召逰湖不赴明日得雙蓮於北山下作¶
　　　　一絶持獻沈旣見和又别作一首因用其韻¶
湖上棠隂手自栽問公更得幾回來水仙亦恐公歸去¶
故遣雙蓮一夜開¶
<pb:KR4d0076_WYG_003-20b>¶
詔書行捧縷金牋樂府應歌相府蓮莫忘今年花發處¶
西湖西畔北山前¶
　　　和歐陽少師㑹老堂次韻¶
一時冠蓋盡嚴終舊德年來豈易逢聞道堂中延蓋叟¶
定應牀下拜梁松蠧魚自晒閒箱篋科斗長收古鼎鐘¶
我欲棄官重問道寸莛何以得舂容¶
　　　和歐陽少師寄趙少師次韻¶
朱門有遺啄千里來燕雀公家冷如氷百呼無一諾平¶
<pb:KR4d0076_WYG_003-21a>¶
生親友半遷逝公雖不怪旁人愕世事如今臘酒濃交¶
情自古春雲薄二公凜凜和非同疇昔心親豈貌從白¶
頭相暎松間鶴清句更酬雪裏鴻何日揚雄一㕓足却¶
追范蠡五湖中¶
　　　監試呈諸試官¶
我本山中人寒苦盜寸廩文詞雖少作勉强非天稟既¶
得旋廢忘懶惰今十稔麻衣如再著墨水真可飲毎聞¶
科詔下白汗如流瀋此邦東南㑹多士敢題品芻蕘盡¶
<pb:KR4d0076_WYG_003-21b>¶
蘭蓀香不數葵荏貧家見珠貝眩晃自難審緬懐嘉祐¶
初文格變已甚千金碎全璧百衲收寸錦調和椒桂釅¶
咀嚼沙礫磣廣眉成半額學歩歸踔踸維時老宗伯氣¶
壓羣兒凜蛟龍不世出魚鮪初驚淰至音久乃信知味¶
猶食椹至今天下士微管幾左衽謂當千載後石室祠¶
髙朕爾來又一變此學初誰諗權衡破舊法芻豢笑凡¶
飪髙言追衛樂篆刻鄙曹沈先生周孔出弟子淵騫寢¶
却顧老鈍軀頑樸謝鐫鋟諸君況才傑容我懶且噤聊¶
<pb:KR4d0076_WYG_003-22a>¶
欲廢書眠秋濤諠午枕¶
　　　望海樓晚景五絶¶
海上濤頭一線來樓前相顧雪成堆從今潮上君須上¶
更看銀山二十回¶
横風吹雨入樓斜壯觀應須好句誇雨過潮平江海碧¶
電光時掣紫金虵¶
青山斷處塔層層隔岸人家喚欲譍江上秋風晩來急¶
為傳鐘皷到西興¶
<pb:KR4d0076_WYG_003-22b>¶
樓下誰家燒夜香玉笙哀怨弄初涼臨風有客吟秋扇¶
拜月無人見晚粧¶
沙河燈火照山紅歌鼓喧喧語笑中為問少年心在否¶
角巾欹倒鬢如蓬¶
　　　試院煎茶¶
蟹眼已過魚眼生颼颼欲作松風鳴䝉茸出磨細珠落¶
眩轉遶甌飛雪輕銀瓶瀉湯誇第二未識古人煎水意¶
(古語云煎/水不煎茶)君不見昔時李生好客手自煎貴從活火發¶
<pb:KR4d0076_WYG_003-23a>¶
新泉又不見今時潞公煎茶學西蜀定州花瓷琢紅玉¶
我今貧病長苦飢分無玉盌捧蛾眉且學公家作茗飲¶
塼爐石銚行相隨不用撐腸拄腹文字五千巻但願一¶
甌常及睡足日髙時¶
　　　孫莘老求墨妙亭詩¶
蘭亭蠒紙入昭陵世間遺迹猶龍騰顔公變法出新意¶
細筋入骨如秋鷹徐家父子亦秀絶字外出力中藏稜¶
嶧山傳刻典刑在千載筆法留陽冰杜陵評書貴瘦硬¶
<pb:KR4d0076_WYG_003-23b>¶
此論未公吾不慿短長肥瘠各有態玉環飛燕誰敢憎¶
呉興太守真好古購買斷缺揮縑繒龜跌入坐螭隠壁¶
空齋晝静聞登登竒蹤散出走呉越勝事傳說誇友朋¶
書來乞詩要自寫為把栗尾書谿藤後來視今猶視昔¶
過眼百世如風燈他年劉郎憶賀監還道同時須服膺¶
　　　李公擇求黄鶴樓詩因記舊所聞於馮當世者¶
黄鶴樓前月滿川抱闗老卒飢不眠夜聞三人笑語言¶
羽衣着屐響空山非鬼非人意其仙石扉三叩聲清圓¶
<pb:KR4d0076_WYG_003-24a>¶
洞中鏗鈜落門闗縹緲入石如飛烟雞鳴月落風馭還¶
迎拜稽首願執鞭汝非其人骨腥羶黄金乞得重莫肩¶
持歸包裹弊席氊夜穿茅屋光射天里閭來觀已變遷¶
似石非石鉛非鉛或取而有衆忿喧訟歸有司今幾年¶
無功暴得喜欲顛神人戲汝真可憐願君為考然不然¶
此語可信馮公傳¶
　　　八月十日夜看月有懐子由并崔度賢良¶
宛丘先生自不飽更笑老崔窮百巧一更相過三更歸¶
<pb:KR4d0076_WYG_003-24b>¶
古柏隂中看參昴去年舉君苜蓿盤夜傾閩酒赤如丹¶
今年還看去年月露冷遥知范叔寒典衣自種一頃豆¶
那知積雨生科斗歸來四壁草蟲鳴不如王江長飲酒¶
(王江陳/州道人)¶
　　　催試官考較戲作¶
八月十五夜月色隨處好不擇茆簷與市樓况我官居¶
似蓬島鳯咮堂前野橘香劔潭橋畔秋荷老八月十八¶
潮壯觀天下無鯤鵬水擊三千里組練長驅十萬夫紅¶
<pb:KR4d0076_WYG_003-25a>¶
旗青蓋互明滅黒沙白浪相吞屠人生㑹合古難必此¶
景此行那兩得願君聞此添䗶燭門外白袍如立鵠¶
　　　八月十七復登望海樓自和前篇是日牓出余¶
　　　　與試官兩人復留五首¶
樓上烟雲怪不來樓前飛紙落成堆非闗文字須重看¶
却被江山未放回¶
眼昏燭暗細行斜考閲精強外已誇明日失杯君莫怪¶
早知安足不成虵¶
<pb:KR4d0076_WYG_003-25b>¶
亂山遮曉擁千層睡美初涼撼不譍昨夜酒行君屢歎¶
定知歸夢到呉興¶
天台桂子為誰香倦聴空階夜㸃涼賴有明朝看潮在¶
萬人空巷鬬新粧¶
秋花不見眼花紅身在孤舟兀兀中細雨作寒知有意¶
未教金菊出蒿蓬¶
　¶
　東坡全集巻三¶
